---
---
Redovisning kmom01
=========================

Jag har byggt många projekt med hjälp av ramverk tidigare. Ska jag bygga något i PHP så använder jag mig av laravel. Ska jag bygga något i javascript så använder jag mig av React. Jag använder till och med ramverk när jag bygger CSS. Så jag har en hel del ”vana” att arbeta i ramverk sedan tidigare. Dock har jag aldrig tidigare arbetat med ett ramverk vars dokumentation består av videos på youtube och som fungerar bäst på apache.

Jag har använt alla dessa tekniker tidigare. Det som jag oftast använder är git. Det är ett kanon verktyg där man får bra koll på hur projektet artar sig och man kan även hoppa mellan versioner och göra experimentella grenar. 

Jag har ingen förutfattad mening men en etablerad övertygelse. Jag anser att man ska bygga hemsidor för mobilen först. De flesta människor söker information på stående fot, då med hjälp av sin mobiltelefon. Vill man då att ens hemsida ska vara tillgänglig så måste den rendera bra på en mobil enhet. Gör den inte det blir det svårt för användaren att navigera och tar sig vidare till en konkurrerande hemsida. Jag delar den här övertygelsen med bland annat Google som rankar responsiva hemsidor högre än icke responsiva hemsidor.

Det kändes okej att styla webbplatsen med CSS. Jag gjorde det simpelt. Jag har nämligen lärt mig från tidigare kurser att det inte ger så mycket extra att vara kreativ och hitta på saker. Det viktigaste är att det fungerar. Min bedömning är att det är mer eller mindre omöjligt att kunna göra ”det lilla extra” i kurserna från dbwebb. Att få 2 av 10 poäng på de två tidigare kurserna har verkligen sänkt min motivation.

Under TIL vill jag lyfta funktionen för att lägga till views i det här ramverket. Varför renderar man inte alla extra vyer under själva ”huvud-informationen” per default? Det känns märkligt att lägga till sort: 2 för att få en vy att rendera under informationen som ligger på sidan. Det jag lärde mig idag är helt enkelt att man måste göra det för att få den att rendera underst.
