---
---
Redovisning kmom02
=========================

Jag tycker om LESS, det ger en uppfräschning till syntaxen så den blir mer lik den som används vid modern programmering. Det är ett smart sätt att bygga ett nytt sätt att arbeta kring en äldre standard. Jag har inte tidigare arbetat i LESS, men däremot har jag erfarenhet från en annan preprocessor, nämligen Sass.

Jag har länge använt mig av *nix baserade operativsystem så jag har byggt en hel del från source med hjälp av make och make-filer. Hade jag fått i uppgift att bygga less-filer utanför skoluppgiften hade jag inte gjort på det här sättet. Jag hade använt mig av lessc via node och npm. http://lesscss.org/#using-less 

Kan inte riktigt beskriva känslan att kompilera LESS till CSS men något jag reflekterade över är att det blir en ganska tung CSS (i onödan) när vi importerar alla fontawesome objekt. I övrigt så händer det jag förväntar mig ska hända. LESS strukturerar om och sorterar och genererar en CSS.

Angående mitt tema så fokuserade jag på de bitarna som nämdes i kravet. Headern skulle vara stylad så jag la på en färg. Footern likaså. Jag valde 2 färger som skulle kunna möta varandra, men det behövs nog lite färger på vägen fram till mötet. Sedan fokuserade jag på att få till så att kolumnerna fungerade som de skulle. Jag ville utforska det nya Mozilla CSS Grid Layout (https://developer.mozilla.org/en-US/docs/Web/CSS/CSS_Grid_Layout)  så jag använde mig av det och Media taggar för att lösa kolumner och responsiviteten. Jag la även breadcrumbsen horizontalt. Utöver det så använder jag mobilmenyn om bredden är mindre än 500px och döljer den om den är större än px. Tvärtom för den vanliga menyn.

Jag lärde mig att studentservern minifierar alla uppladdade CSS-filer.
